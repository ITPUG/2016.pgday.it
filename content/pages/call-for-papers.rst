Call for Papers
###############

:slug: call-for-papers
:author: ITPUG
:lang: it

.. warning::
    La Call For Paper e' stata prolungata fino a sabato 22 ottobre alle 23:59!

È aperta la Call for Papers per la decima edizione del
PGDay Italiano, che si terrà il 13 dicembre prossimo a Prato.

Si prevedono due tipologie di intervento della durata
di 45 minuti:

* Talk
* Tutorial

Altre tipologie di intervento potranno essere prese in
considerazione se adeguatamente motivate.

Sarà inoltre previsto uno spazio per i Lightning Talk
(durata massima 5 minuti), i quali potranno essere proposti
durante lo svolgimento della conferenza.

Siamo interessati a interventi su ogni argomento inerente
a PostgreSQL.

Ad esempio:

* Sviluppo di applicazioni che usano PostgreSQL
* Gestione di sistemi basati su PostgreSQL
* Storie di successo di PostgreSQL
* Strumenti per PostgreSQL
* Prodotti collegati a PostgreSQL
* Migrazione da altri sistemi
* Ottimizzazione
* Scalabilità
* Replica
* Benchmark
* ...

Tutte le proposte dovranno essere inviate tramite posta
elettronica a pgday@itpug.org, entro e non oltre le ore
**23:59** di **sabato 22 ottobre 2016**.

I proponenti verranno informati dell’esito della valutazione
entro **sabato 29 ottobre 2016**.

Nella proposta occorre specificare le seguenti informazioni:

* Tipologia di intervento (talk/tutorial)
* Titolo
* Sommario (abstract), incluse eventuali note per la commissione
* Lingua (italiano/inglese)
* Nome degli autori e loro affiliazione
* Breve profilo degli autori
* Nome dello speaker (è possibile avere più di uno speaker)
* Altre conferenze (passate o future) alle quali sia stato proposto l'intervento
* Risorse necessarie per la presentazione (e.g. accesso Internet / video / audio / etc.)
* Eventuale materiale aggiuntivo che sarà messo a disposizione dei partecipanti (slide, codice, etc.)

Agli speaker confermati verrà offerto un ingresso gratuito
alla conferenza, che include il pranzo e i coffee break.
Normalmente non sono previsti ulteriori rimborsi spese,
i quali potrebbero però essere presi in considerazione in
un numero limitato di casi, a discrezione degli organizzatori.
Qualora si richieda un rimborso spese, è necessario indicarlo
esplicitamente nella proposta.

La preparazione dell’intervento e dell’eventuale materiale
aggiuntivo è integralmente a carico degli autori;
le slide dovranno essere messe a disposizione gratuita dei
partecipanti tramite una licenza adeguata
(ad esempio Creative Commons).

Ogni speaker confermato dovrà in ogni caso registrarsi
autonomamente per la conferenza, inserendo i propri dati
anagrafici usando le informazioni (sito web e credenziali)
che verranno comunicate in seguito all’accettazione del talk.

Le proposte saranno valutate da una commissione composta da
Matteo Beccati, Matteo Durighetto (Presidente), Torello Querci,
Andrej Sossi ed Emanuele Zamprogno.

La commissione si riserva il diritto di richiedere
informazioni aggiuntive ove lo ritenga opportuno.
Tutte le presentazioni accettate dovranno essere preparate
in accordo con le linee guida che verranno inviate agli
speaker confermati.

